PENGENALAN
============================


Rancangan Malaysia Ke-11 (RMK11) telah meletakkan satu daripada enam teras iaitu
meningkatkan pembangunan modal insan untuk negara maju. Salah satu daripada usaha
untuk memenuhi teras ini adalah dengan membangunkan pangkalan data berpusat
mengenai profil jurang kompetensi dan menyediakan pelan hala tuju latihan yang
berkesan.

Profiling Pengajar Kemahiran adalah satu projek dimana pengumpulan keterampilan
pengajar kemahiran dikumpulan dan disatukan untuk dibandingkan dengan ability
checklist untuk mendapatkan jurang kompetensi pengajar. Ability checklist dihasilkan
dengan menggunakan kaedah CUDBAS (Curriculum Development Based on Vocational
Ability Structure).

Projek ini bertujuan menutup jurang yang wujud pada setiap pengajar kemahiran supaya
latihan yang berkualiti dapat disampaikan kepada pelatih. Ia juga membangunkan
pengajar bidang kemahiran bertaraf dunia yang berpengetahuan, kompeten, berdisiplin
dan responsif terhadap perubahan persekitaran dan teknologi.


SKOP PROJEK
------------

Pelaksanaan projek ini meliputi
• Profiling data pengajar kemahiran seluruh Malaysia.
• Pembangunan sistem profiling di atas talian.
• Pelaksanaan aktiviti berkaitan untuk menutup jurang kompetensi.


EPROFILING PENGAJAR KEMAHIRAN
------------

Profiling Pengajar Kemahiran adalah satu proses untuk mendapatkan data pengajar
kemahiran berkaitan:
• Kompetensi yang diperlukan oleh seseorang pengajar untuk menagajar sesuatu
program latihan kemahiran.
• Maklumat kompetensi seseorang pengajar.
• Jurang kompetensi pengajar untuk mengajar sesuatu program latihan kemahiran.


KENAPA EPROFILING
-------------

Seramai lebih 30000 pengajar kemahiran diperlukan menjelang tahun 2020. Pengajar
kemahiran yang akan dilibatkan dalam projek ini terdiri daripada pengajar di
• 14 agensi pelaksana Program Peningkatan Kemahiran (PPK)
• Institusi Latihan Kemahiran Awam (ILKA)
• Institusi Latihan Kemahiran Swasta (ILKS)
Setakat ini tiada satu mekanisma tepat dan cepat yang boleh mengukur keperluan latihan
pengajar. Dengan profiling ini, keperluan latihan pengajar boleh diukur dan disahkan oleh
penyelia. Hanya latihan yang diperlukan sahaja yang pengajar perlu hadir. Dengan
pelaksanaan profiling ini, kos latihan akan menjadi lebih efektif.
Pada masa ini tiada pangkalan data yang menyimpan data berkaitan profil kompetensi
pengajar kemahiran atau mengukur jurang kompetensi. Satu sistem atas talian akan
dibangunkan oleh CIAST bagi tujuan menyimpan dan mendapatkan analisa keperluan
latihan (TNA) pengajar kemahiran.